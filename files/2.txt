Важливим елементом є аналіз двох ключових моделей взаємодії — на основі спільних змінних (shared memory) та на основі
передавання повідомлень (message passing). Автор детально розглядає переваги й обмеження низькорівневих засобів
(семафори, м’ютекси, події) та високорівневих (монітори, критичні секції, атомарні змінні). Окремо підкреслено ризики,
пов’язані з тупиковими ситуаціями (deadlocks) і переповненням значень семафорів, що є важливим для забезпечення стабільної
роботи систем.
Окрім традиційних механізмів, увага приділяється сучасним неблокуючим підходам, що мінімізують затримки, пов’язані з викликами
операційної системи, та підвищують швидкодію. Також відзначено розвиток колективної синхронізації та використання бар’єрів,
зокрема у OpenMP та нових стандартах Ada і Java.
